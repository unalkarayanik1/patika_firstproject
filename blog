	Veri Bilimi şu sıralar herkesin dilinde. Kimisi veri bilimiyle ilgilenenlerin yüksek kazanç  sağladıklarını düşünüyor, 
  kimileri de geleceğin mesleği olduğunu. İkisi de doğru bence. Ama ortak tepki ise “çok havalı” oluyor. Gerçekten de öyle mi.
  Aslında işin içine girince normal bir yazılımdan farkı yok bence ancak ismine bakarsak daha yeni yeni alışmaya çalıştığımız ve 
  herkesin çok korktuğu bir kelimeyi barındırıyor, “VERİ”. Verilerim çalınacak eyvah, sözünü büyüklerimizden duyar olduk şu sıralar. 
  O yüzden daha çok orta yaş ve üstüne çok havalı görünüyor gibi olsa da z kuşağı arasında da namı  var. Peki Veri ne demek, ne işe yarıyor,
  neden bu kadar çok korkuluyor ve gerçekten korkmaya gerek var mı? Şimdi gelin bunları beraber konuşalım.
	Öncelikler Veri’nin ne olduğuna bakalım. Aslında kelime anlamından ziyade bizi ilgilendiren kısmını konuşmak istiyorum. 
  Veri aslında yaptığımız, baktığımız, okuduğumuz, gezdiğimiz, dinlediğimiz ve yaşadığımız her şeydir. Yani kısaca biz veriyiz.
  Hal böyle olunca da bu kadar korkulması çok doğal oluyor. Verilerin parayla satıldığını ki yüksek paralarla duyunca da daha neler der olduk. 
  Attığımız her adımın izleniyor olması şirketlerin işine gelse de beni korkutmakta açıkçası. Özgürlüğümü kısıtladığını düşünüyorum.
  En basitinden telefondan bir oyun oynarken ya da internette kafa dağıtmak için bir şeyler karıştırırken bir anda saçma reklamların ya da 
  tekliflerin karşıma çıkması en sinir olduğum ve gereksiz bulduğum şeylerden biri. Ama öyle bir noktadayız ki kendi verilerimizle bizleri 
  para uğruna rahatsız etmekten çekinmiyorlar. Peki iyi yönleri, işimize yarayacak şekilde kullanımları yok mu bu verinin. Tabiki var. 
  Ancak yine de bu kadarına değmeyeceğini düşünüyorum. 
